---
sidebar_label: 'எங்க கருப்ப சாமி அவர் எங்க கருப்ப சாமி'
sidebar_position: 26
---

# **எங்க கருப்ப சாமி அவர் எங்க கருப்ப சாமி**

எங்க கருப்ப சாமி அவர் எங்க கருப்ப சாமி <br />
அக்கினியில் பிறந்தவராம் அரனாரியின் மைந்தனவன் <br />

எங்க கருப்ப சாமி அவர் எங்க கருப்ப சாமி <br />
முன் கொண்டாய் காரனவன் முன்கோப காரனவன் <br />

சந்தனப் பொட்டுக்காரன் சபரிமலை காவல்காரன் <br />
எங்க கருப்ப சாமி அவர் எங்க கருப்ப சாமி <br />

ஸ்வாமியே.......... சரணம் ஐயப்பா.. <br />


சாட்டைமுடி காரனவன் சாமிகளைக் காத்திடுவான் <br />
சல்லடையைக் கட்டி வரான் சாஞ்சி சாஞ்சி ஆடி வரான் <br />

எங்க கருப்ப சாமி அவர் எங்க கருப்ப சாமி <br />
வில்லு பாட்டுப் பாடி வரான் வித விதமா ஆடி வரான் <br />

பந்தம் கையில் பிடிச்சி வரான் பாரி வேட்டை ஆடி வரான் <br />
எங்க கருப்ப சாமி அவர் எங்க கருப்ப சாமி <br />

அச்சன் கோவில் ஆண்டவர்க்கு எதிராக இருப்பவராம் <br />
பதினெட்டு படிகளுக்கு காவலாக இருப்பவனாம் <br />

எங்க கருப்ப சாமி அவர் எங்க கருப்ப சாமி <br />
தட்சையை கட்டி வரான் கை அருவா காட்டி வரான் <br />

ஒய்.. மீசையை முறுக்கி வரான் முச்சந்தியில் நடந்து வரான் <br />
எங்க கருப்ப சாமி அவர் எங்க கருப்பண்ண சாமி <br />

வில்லாளி வீரனுக்கும் வீர மணிகண்டனுக்கும் <br />
இருமுடிய சுமக்கும் போது பாதுகாக்க வருபவனாம் <br />

எங்க கருப்ப சாமி அவர் எங்க கருப்ப சாமி <br /><br />

கர்ப்பூர ஆழி முன்னே கடவுளாக நின்றிடுவார் <br />
ஒய்.. கருப்பு வேட்டி கட்டிக்கிட்டு பாவங்களை போக்கிடுவார் <br />

எங்க கருப்ப சாமி அவர் எங்க கருப்ப சாமி <br />
எங்க கருப்பன் வரான் எங்க கருப்பன் வரான் <br />

கார்மேகம் போல வரான் <br />
அந்தா வர்றான் இந்தா வர்றான் <br />

நாகவல்லி கொண்டு வர்றான் <br />
ஒய்.. முன்கோப காரன் வர்றான் <br />

அருவாளு தூக்கி வர்றான் <br />
ஜெவ்வாது வாசகாரன் <br />

வெள்ளிப் பிரம்பு கொண்டு வர்றான் <br />
ஒய்.. வேகமாக ஆடி வர்றான் <br />

வேகமாக ஓடி வர்றான் <br />
வாட்ட சாட்டமாக வர்றான் <br /><br />

பம்பாநதி வீரத்திலே <br />
கருப்பன் வரும் வேளையிலே <br />
பம்பாநதி குளிச்சி வர்றான் <br />
கருப்பசாமி ஆடி வர்றான் <br />
கரண்ட அளவு தண்ணியிலே <br />
தள்ளிக் கொண்டு வாரானப்பா <br />
சாமி முட்டளவு தண்ணியிலே <br />
முழுங்கி கொண்டு வாரானப்பா <br />
அரையளவு தண்ணியிலே <br />
துள்ளிக் கொண்டு ஓடி வர்றான் <br />
கழுத்தளவு தண்ணியிலே <br />
கருப்ப சாமி நீந்தி வர்றான் <br />
அந்தளவு தண்ணியிலே <br />
அங்காரமா ஓடி வர்றான் <br />
எங்க கருப்பன் ஓடி வர்றான் <br />
எங்க கருப்பன் ஓடி வர்றான் <br />
ஒய் பம்பையிலே குளிச்சி வர்றான் <br />
பாங்காக வர்றான் ஐயா <br />
அந்தா வர்றான் இந்தா வர்றான் <br />
பெரியான வட்டம் வர்றான் <br />
சிரியான வட்டம் வர்றான் <br />
ஒய் கரிமலையை ஏறி வர்றான் <br />
பகவதியை வணங்கி வர்றான் <br />
கரியிலாந்தோடு வர்றான் <br />
இலவம் தாவளம் கடந்து வர்றான் <br />
சாமி முக்குழிய தாண்டி வர்றான் <br />
அழுதாமேடு உச்சி வர்றான் <br />
சாமி அழுதையிலே குளிச்சி வர்றான் <br />
காளை கட்டி தொட்டு வர்றான் <br />
சாமி பூங்காவனம் புகுந்து வர்றான் <br />
எரிமேலி வாரானய்யா <br />
வாவர் சாமி கூட வர்றான் <br /><br />

தேவர்கள் மலர் சொரியும் சொரிமுத்து அய்யனார் கோவில் வந்து இறங்கிய எம்பெருமான் கருப்பன் <br />
யார் யாரை வணங்குகிறான் என்று கேட்டால் <br />
என்னன்னேன் சேட்டனடா <br />
திரு மகாலிங்க சாமியரே <br />
தட்சனாமூர்த்தி சாமி <br />
ஒய் சங்கிலி பூதத்தாரே <br />
பாதாள பூதத்தாரே <br />
மேல் வாச பூதத்தாரே <br />
சுடர் மாடன் சாமியரே <br />
ஒய் தலைவனான சாமியரே <br />
உண்டில் மாடன் சாமியரே <br />
பள்ளி மாடன் சாமியரே <br />
உக்ரகாளி தாயாரே <br />
வன பேச்சி தாயாரே <br />
ஜக்கம்மா தாயாரே <br />
வண்டி மலச்சி தாயாரே <br />
பட்டராயன் சாமியரே <br />
ஒய் கரடி மாடன் சாமியரே <br />
அக்ஸ்தியின் மாமுனியும் <br />
ஆங்காரமாய் காட்சி தந்தார் <br />
அக்ஸ்தியின் மாமுனியும் <br /><br />

இப்படியாக தரிசித்து கொண்டு வந்த எம்பெருமான் கருப்பன் இந்த ஐயப்பன் மலர் பூஜை வருவதற்கு <br />
ஆவல் கொண்டு கண்ணிமாரையும் சாமி மாரையும் ஐயப்ப மாரையும் மாளிகைபுரத்தம்மனையும் <br />
ஆன்மீக நெஞ்சங்களையும் வாழ்த்தி அருள வேண்டும் என்ற எண்ணம் கொண்டு இந்த ஐயப்பன் பூஜைக்கு கருப்பன் வருகிறான் <br />
ஆங்காரமாய் பரவசமாய் உதிரமாய் ஓடி வருகிறான் <br />
எங்க கருப்ப சாமி அவர் எங்க கருப்ப சாமி <br />
கருப்பன் வர்றான் கருப்பன் வர்றான் <br />
ஆங்காரமாய் ஓடி வர்றான் <br />
ஒய் ஆவேசமாய் தேடி வர்றான் <br />
கருப்பன் வர்றான் கருப்பன் வர்றான் <br />
கருப்பன் வர்றான் கருப்பன் வர்றான் <br /><br />

ஸ்வாமியே ........ சரணம் ஐயப்போ .. <br />
எங்க கருப்ப சாமி.. அவர் எங்க கருப்ப சாமி...... <br />
கருப்பண்ண ஸ்வாமியே.... சரணம் ஐயப்போ... <br />
சத்குரு நாதனே சரணம் ஐயப்போ ....
