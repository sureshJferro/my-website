---
sidebar_label: 'வில்லாளி வீரனே வீரமணிகண்டனே தமிழ்'
sidebar_position: 31
---

# **வில்லாளி வீரனே வீரமணிகண்டனே தமிழ்**


சரணம் சொல்லிக் கூப்பிடுவோம் சபரிமலை வாசனை<br />
வரணும் என்று அழைத்திடுவோம் வரம் கொடுக்கும் ஈசனை<br />

அருளைத் தரும் ஆண்டவனை அன்பருக்கு மித்திரனை<br />
சிரம் தாழ்த்தி வணங்கிடுவோம் ஹரிஹர சுதன் ஐயப்பனை<br />

வில்லாளி வீரனே வீரமணிகண்டனே தமிழ்<br />
சொல்லெடுத்துப் பாடுவோம் சுந்தரேசர் மைந்தனை<br />

ஸ்வாமி சரணம் ஐயப்பா...<br />
சரணம் சரணம் ஐயப்பா...<br />

சபரிமலை செல்பவர்க்கு சஞ்சலங்கள் இல்லை<br />
பயம் தனையே போக்கிடுவான் பந்தளத்தின் பிள்ளை<br />

அபயம் என்று சரணடைந்தால் அகன்றிடும் தொல்லை<br />
அவனின்றி அவனியிலே அணூவும் அசைவதில்லை<br />

வீட்டை விட்டு கட்டும் கட்டி<br />
அருள்மலை புறப்படுவோம்<br />
கூட்டுச் சரணம் போட்டு எருமேலிப்<br />
பேட்டை செல்லுவோம்<br />
பேட்டைத் துள்ளி ஆடும்போது<br />
பேரின்பம் கொள்வோம்<br />

சாமி திந்தக்கதோம் ஐயப்பா திந்தக்கதோம்<br />
ஐயப்பா திந்தக்கதோம் சாமி திந்தக்கதோம்<br />

பேட்டைத் துள்ளி ஆடும்போது<br />
பேரின்பம் கொள்வோம்<br />
கோட்டைக் காவலன் வாவரு சாமியை<br />
கொண்டாடி மகிழ்வோம்<br />

ஸ்வாமி சரணம் ஐயப்பா<br />
சரணம் சரணம் ஐயப்பா<br />

ஸ்வாமி சரணம் ஐயப்பா<br />
சரணம் சரணம் ஐயப்பா<br />

வில்லாளி வீரனே வீரமணிகண்டனே தமிழ்<br />
சொல்லெடுத்துப் பாடுவோம் சுந்தரேசர் மைந்தனை<br />

சீர்மேவும் சபரிமலை நாதனருள் தேடு<br />
ஈரொன்பது படியேறி ஈசன்பதம் நாடு<br />

பாரெல்லாம் காத்து நிற்கும் பரமனின் திருவீடு<br />
நாராயணன் செல்வனையே நாவினிக்கப்பாடு<br />

ஸ்வாமி சரணம் ஐயப்பா<br />
சரணம் சரணம் ஐயப்பா<br />

ஸ்வாமி சரணம் ஐயப்பா<br />
சரணம் சரணம் ஐயப்பா<br />
